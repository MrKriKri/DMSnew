โรคแทรกซ้อนที่พบแบ่งออกเป็น
 
1.ภาวะฉุกเฉินสำหรับผู้ป่วยเบาหวาน ได้แก่
 
- ภาวะน้ำตาลในเลือดต่ำ หรือทางการแพทย์เรียก Hypoglycemia
 
- ภาวะช๊อกจากน้ำตาลในเลือดสูงเรียก Hyperosmolar coma
 
- ภาวะเป็นกรดในเลือด เรียก Diabetic ketoacidosis(DKA)ที่มีอันตรายถึงชีวิต ส่วนใหญ่พบในเป็นเบาหวานชนิดที่ 1
 
ทั้งหมดดังกล่าวเป็นภาวะที่ผู้ป่วยและญาติต้องทราบสาเหตุ อาการและการแก้ไขเบื้องต้น เนื่องจากหากไม่ได้รับการแก้ไขให้ทันเวลาอาจจะทำให้ผู้ป่วยเสียชีวิตก่อนเวลาอันควร
 
 
2. โรคแทรกซ้อนเรื้อรัง   มีความสัมพันธ์กับ ระยะเวลาของการเป็นเบาหวาน และระดับการควบคุมโรคเบาหวาน ถ้ายิ่งเป็นเบาหวานระยะเวลานานเท่าใด โอกาสเกิดโรคแทรกซ้อนก็จะมากขึ้น โดยเฉพาะอย่างยิ่งในผู้เป็นเบาหวานชนิดที่ 1 และ 2 มักจะมีโรคแทรกซ้อนระยะยาว Chronic complication เป็นโรคแทรกซ้อนที่เกิดจากการเป็นโรคเบาหวานเป็นระยะเวลาหลายปี เกิดจากการเปลี่ยนแปลงของหลอดเลือดแข็ง ภาวะที่พบบ่อยๆคือ
 
- โรคหัวใจและหลอดเลือด 
- โรคความดันโลหิตสูง
- โรคไต
- โรคตา 
- โรคปลายประสาทอักเสบ
- โรคเบาหวานกับเท้า
 
               ผู้ป่วยเบาหวานชนิดที่1 จะเกิดโรคแทรกซ้อน    เมื่อเป็นเบาหวานหลายปี   หากควบคุมระดับน้ำตาลได้ไม่ดี แม้ว่าจะไม่มีอาการในระยะแรก แต่ถ้าได้รับการตรวจวินิจฉัยและรักษา รวมถึงการดูแลตนเอง ได้อย่างถูกต้อง ตั้งแต่ระยะแรก จะช่วยลดและชะลอ หรือป้องกันการเกิดโรคแทรกซ้อน เหล่านี้ได้ นอกจากนี้ยังมี ปัจจัยเกี่ยวข้อง ทางพันธุกรรม ภาวะไขมันในเลือดสูง ความดันโลหิตสูง ความอ้วน การสูบบุหรี่ และการขาดการออกกำลังกาย

